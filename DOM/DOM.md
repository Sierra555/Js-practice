Кожен вузол дерева є об’єктом.

Теги є вузлами-елементами (або просто елементами), вони утворюють структуру дерева: <html> – кореневий, <head> та <body> – його дочірні вузли тощо.

Пробіли та переходи на нові рядки є абсолютно діючими символами, як букви та цифри. Вони утворюють текстові вузли і стають частиною DOM.

Є лише два винятки з цього правила:

Пробіли та переходи на нові рядки до <head> ігноруються з історичних причин.

Якщо ми запишемо щось після закриваючого тегу </body>, браузер автоматично перемістить цей запис в кінець body, оскільки специфікація HTML вимагає, щоб весь вміст був всередині <body>. Отже, після <body> не може бути ніяких пробілів.

#### Автокорекція

Під час створення DOM, браузери автоматично обробляють помилки у документі, закривають теги тощо.

Цікавий “особливий випадок” – це таблиці. Згідно DOM специфікації вони повинні мати тег <tbody>, але в HTML офіційно можна писати без нього. Тоді браузер створює <tbody> у DOM автоматично.

#### Інші типи вузлів

Новий тип вузла дерева – вузол-коментар, позначений як #comment. Є важливе правило – якщо щось є в HTML, то воно також повинно бути в DOM дереві. Все в HTML, навіть коментарі, стає частиною DOM.

Існує 12 типів вузлів. На практиці ми зазвичай працюємо з 4-ма з них:

- document – “пункт входу” в DOM.
- вузли-елементи – HTML-теги, будівельні блоки дерев.
- текстові вузли – містять текст.
- коментарі – іноді ми можемо записати туди інформацію, вона не буде показана, але JS може читати її з DOM.

Щоб побачити структуру DOM у режимі реального часу - Live DOM Viewer:  http://software.hixie.ch/utilities/js/live-dom-viewer/

#### Взаємодія з консоллю

Щоб переміщатися між вкладкою “Elements” та консоллю:

Виберіть першу <li> на вкладці елементів.
Натисніть Esc – це відкриє консоль прямо під вкладкою “Елементи”.
Тепер останній вибраний елемент доступний як $0, раніше вибраний – $1, тощо.

Більше про девтулс: https://developer.chrome.com/docs/devtools/